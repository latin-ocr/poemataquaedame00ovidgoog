V11.212.] Her Moonlr‘glet lncantate'o'ns· 71

Tres aberant noctes, ut cornua tota coirent
efficerentque orbem. Postquam plenissima fulsit, 180
ac solida terras spectavit imagine luna,
egreditur tectis vestes induta recinctas,

Ι nuda pedem, nudos humeris infus'a capillos,

fertque vagos mediae per muta silentia noctis
incomitata gradus. Homines volucresque serasque
solverat alta quies; nullo cum murmure sepes;
immotaeque silent srondes; silet humidus ἢδη

sidera sola micant. Ad quae sua bracchia tendens
ter se convertit, ter sumptis flumine crinem

inroravit aquis, ternisque ululatibus ora ¹90
solvit; etin dura summisso poplite terra ε -

‘Nox’ ait ⁶ arcanis fidissima, quaeque diurnis
aurea cum luna succeditis ignibus, astra,
tuque triceps Hecate, quae coeptis conscia nostris
adjutrixque venis, cantusque artesque magorum 195
quaeque magos, Tellus, pollentibus instruis herbis,
auraeque et venti montesque amnesque lacusque,
dique omnes nemorum, dique omnes noctis adeste,
quorum ope, cum volui, ripis mirantibus amnes
in sontes rediere suos, concussaque sisto, 200
stantia concutio cantu freta, nubilape110,
nubilaque induco, ventos abigoque vocoque,
vipereas rumpo verbis et carmine fauces,
vivaque saxa, sua convulsaque robora terra
et silvas moveo, jubeoque tremescere montes 205
et mugire solum, manesque exire sepulchris3

‘ Te quoque, Luna, traho, quamvis Temesaea labores
aera tuos minuant, currus quoquecarmine nostro
pallet avi, pallet nostris Aurora venenisz-
vos mihi taurorum flammas hebetastis et unco 210
impatiens oneris collum pressistis aratro.
vos serpentigenis in se fera bella dedistis3

 

