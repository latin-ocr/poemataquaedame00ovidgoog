122 'Rabalry (ψ Ajax and Ulysses. [Marna.

nam mihi Laertes pater est, Arcesius illi,

Juppiter huic; neque in his quisquam damnatus et
exsul. . 145

est quoque per matrem Cyllenius addita nobis
altera nobilitas: deus est in utroque parente.

‘Sed neque materno quod sum generosior ortu,
nec mihi quod pater est fraterni sanguinis insonS,
proposita arma peto: meritis expendite causam. 150
dummodo quod fratres Telamon Peleusque suerunt¹
Ajacis meritum non sit, nec sanguinis ord0,
sed virtutis honor spoliis quaeratur in istis.
aut -si proximitas primusque requiritur heres-
est genitor PeleuS, est Pyrrhus filius illi. 155
quis locus Ajaci? Phthiam haec Scyronve ferantur.
nec minus est isto Teucer patruelis Achilli:

¹ num petit ille tamen? num, si petat, auferat illa?

ergo operum quoniam nudum certamen habetur,

plura quidem feci quam quae comprendere dictis 160

in promptu mihi sit; rerum tamen ordine ducar.
‘Praescia venturi genitrix Nereia leti

dissimulat cultu natum: deceperat omneS,

inquibus Ajacem, sumptae fallacia vestis.

arma ego femineis, animum motura virilem, 165

mercibus inserui. Neque adhuc projecerat heros

virgineos habitus, cum parmam hastamque tenenti

Nate dea (dixi) tibi se peritura reservant

Pergama. Quid dubitas mgentem evertere T rojam ‚9

injecique manum, fortemque ad fortia misi. 170

ergo opera illius mea sunt. Ego Telephon hasla

pugnantem domui3 victum orantemque refeci.

quod Thebae cecidere, meum est. Me credite Lesbon,

' me Tenedon, Chrysenque, et Cillan, Apollinis urbes,

et Scyron cepisse. Mea concussa putate 17⁵
procubuisse solo Lyrnesia moenia dextra.

 

