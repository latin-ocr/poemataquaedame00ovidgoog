Vl. 231.] The Grz'efof Niobe. 63

Adspicit Alphenor, laniataque pectora plangens .
advolat, ut gelidos complexibus allevet artus;
inque pio cadit officio, nam Delius illi ²50
intima fatifero rupit praecordia ferro.
¹ quod simul eductum, pars est pulmonis in hamis
eruta, cumque anima cruor est effusus in auras. ’
At non intonsum simplex Damasichthona vulnus
adficit. lctus erat, qua crus esse incipit, et qua 255
mollia nervosus facit internodia poples.
dumque manu temptat trahere exitiabile telum, '
altera per jugulum pennis tenus acta sagitta est.
expulit hanc sanguis, seque ejaculatus in altum
emicat, et longe terebrata prosilit aura. 260
Ultimus Ilioneus non profectura precando Ἰ
bracchia sustulerat, Di que 0 communiter omnes,
dixerat, ignarus non omnes esse rogandos,
parcite! Motus erat, cum jam revocabile telum
non suit, Arcitenens3 minimo tamen occidit ille 265
vulnere, non alte percusso corde sagitta.
Fama mali populique dolor lacrimaeque suorum
tarn subitae matrem certam secere ruinae
mirantem potuisse, irascentemque, quod ausi
hoc essent superi, quod tantum juris haberent. 270
nam pater Amphion, serro per pectus adact0,
finierat moriens pariter curn luce dolorem.
Heu quantum haec Niobe Niobe distabat ab illa,
quae modo Latois populum summoverat aris,
et mediam tulerat gressus resupina per urbem, 275
invidiosa suis l at nunc miseranda vel hosti.
corporibus gelidis incumbit, et ordine nullo
oscula dispensat natos suprema per omnes.
a quibus ad caelum liventia bracchia tollens,
‘Pascere, crudelis, nostm, Latona, dolore:
pascere’ ait, ‘satiaque meo tua pectora luctu: .

 

