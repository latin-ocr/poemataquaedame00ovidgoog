V. 454] , Her Wcary Search.

primaque de tota tenuissima quaeque liquescunt,
caerulei crines, digitique et crura pedesque:
nam brevis in gelidas membris exilibus undas
transitus est; posthaec humeri tergusque latusque
pectoraque in tenues abeunt evanida rivos. 435
denique pro vivo vitiatas sanguine venas
lympha subit: restatque nihil, quod prendere possis.
Interea pavidae nequiquam filia matri
omnibus est terris, omni quaesita profundo.
illam non udis veniens Aurora capillis 440
cessantem vidit, non Hesperus: illa duabus
flammiferas pinus manibus succendit ab Aetna,
perque pruinosas tulit inrequieta tenebras.
rursus ubi alma dies' hebetarat sidera, natam
solis ab occasu solis quaerebat ad ortus. 445
sessa labore sitim collegerat, oraque nulli
colluerant sontes3 cum tectam stramine vidit
forte casam, parvasque fores pulsavit: at inde
prodit anus, divamque videt, lymphamque roganti
dulce dedit, tosta quod texerat ante polenta. 450
dum bibit illa datum, duri puer oris et audax
constitit ante deam, risitque, avidamque vocavit.
offensa est: neque adhuc epota parte loquentem
cum'liquido mixta perfudit diva polenta.
combibit os maculas, et quae modo bracchia gessit, 455
crura gerit ; cauda est mutatis addita membris:
inque brevem sormam, ne sit vis magna nocendi,
contrahitur, parvaque minor mensura lacerta est.
mirantem flentemque et tangere monstra parantem
sugit anum, latebramque petit3 aptumque colori 460
nomen habet, variis stellatus corpora guttis.
Qas dea per terras et quas erraverit undae,
dicere longa mora est. Quaerenti deluit orbis:
Sicaniam repetit; dumque omnia lustrat eundo,

 

