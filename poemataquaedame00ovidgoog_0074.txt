· V. oon] Triptolemus and Lyncus. 59

ros cadit; et citius quam nunc tibtsacta renarro, 635
in latices mutor. Sed enim cognoscit amatas

amnis aquam positoque viri quod sumpserat ore,
vertitur in proprias, ut se mihi misceat, undas.

Delia rupit humum, caecisque ego mersa cavernis

advehor Ortygiam, quae me cognomine divae 640 .

grata meae superas eduxit prima sub auras.’

Hac Arethusa tenus. Geminos dea fertilis angues
curribus admovit, frenisque coercuit ora,
et medium caeli terraeque per aera vecta est,
atque levem currum Tritonida misit in urbem 643 Ι
Triptolem03 partimque rudi data semina jussit
spargere humo, partim post tempora longa recultae.
jam super Europen sublimis et Asida terram
vectus erat juvenis; Scythicas advertitur oras.
rex ibi Lyncus erat. Regis subit ille penates; 650
qua veniat, causamque viae nomenque rogatus
et patriam, ‘Patria est clarae mihi' dixit ‘Athenae3
Triptolemus nomen. Veni nec puppe per undas,
nec pede per terras: patuit mihi pervius aethen
dona sero Cereris, latos quae sparsa per agros 653
frugiferas messes alimentaque mitia reddant.’
barbarus invidit3 tantique ut muneris auctor
ipse sit, hospitio recipit, somnoque gravatum
adgreditur serm· Conantem figere pectus
lynca Ceres fecit, rursusque per aera jussit 666
Mopsopium juvenem sacr'os agitare jugales.

 

