30 11. Tae Adventare of Phaethon. [Menan.

credit, ut injuste missi memor ignis ab illo:

. stagna petit patulosque lacus, ignemque perosuS,

quae colat, elegit contraria flumina flammis. 380
Squalidus interea genitor Phaethontis, et expers

ipse sui decoris, qualis cum deficit orbem

esse solet, lucemque odit seque ipse diemque,

datque animum in luctus, et luctibus adicit iram,

’ officiumque negat mundo. ‘Satis’inquit ‘ab aevi 385

sors mea principiis fuit inrequieta, pigetque

actorum sine fine mihi, sine honore laborum.

quilibet alter agat portantes lumina currus:

si nemo est, omnesque dei non posse fatentur,

ipse agat3 ut saltem, dum nostras temptat habenae,
orbatura patres aliquando fulmina ponat.

¹ tum sciet, ignipedum vires expertus equorum,

non meruisse necem, qui uon bene rexerit illos!
Talia dicentem circumstant omnia Solem

numina, neve velit tenebras inducere rebus, 395

supplice voce rogant3 missos quoque Juppiter ignes

excusat, precibusque minas regaliter addit.

colligit amentes et adhuc terrore paventes

Phoebus equos, stimuloque domans et verbere caedit:

saevit enim, natumque objectat et imputat illis. 400

 

