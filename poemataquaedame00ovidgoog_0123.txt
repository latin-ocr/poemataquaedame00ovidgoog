108 The Story of Maias· [Murra.

ille, male usurus donis, ait ‘Effice‚ quicquid
corpore contigero, fulvum vertatur in aurum.’
adnuit optatis, nocituraque munera solvit
Liber, et indoluit, quod non meliora petisset. 1⁰5
Laetus abit, gaudetque malo Berecyntius heros:
pollicitique fidem tangendo singula temptat.
vixque sibi credens, non alta fronde virenti
ilice detraxit virgam: virga aurea sacta est;
tollit humo saxum: saxum quoque palluit auro; 110
contigit et glebam: contactu gleba potenti
massa fit ; arentis Cereris decerpsit aristas=
aurea messis erat3 demptum tenet arbore pomum:
Hesperidas donasse putes. Si postibus altis Ι
admovit digitos, postes radiare videntur; ¹¹5
ille etiam liquidis palmas ubi laverat undio,
unda fluens palmis Danaen eludere posset.
x Vix spes ipse suas animo capit, aurea fingens
omnia. Gaudenti mensas posuere ministri
exstructasdapibus, nec tostae frugis egentesr 120
tum vero, sive ille sua Cerealia dextra
munera contigerat, Cerealia dona rigebant3
sive dapes avido convellere dente parabat,
lamina sulva dapes, admoto dente, premebat3
miscuerat puris auctorem muneris undis: 125
susile per rictus aurum fluitare videres.
Attonitus novitate mali, divesque miserque,
effugere optat opes, et quae modo voverat, odit.
copia nulla samem relevat: sitis arida guttur
urit, et inviso meritus torquetur ab auro. 130
ad caelumque manus et splendida bracchia tollens,
‘Da veniam, Lenaee paterl peccavimus,‘ inquit,
‘sed miserere, precor, speciosoque eripe damno?
. Mite deum numen‚Bacchus peccasse fatentem
restituit, factique fide data munera solvit. 135

 

