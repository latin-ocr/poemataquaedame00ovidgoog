11. 176.] The Steeds dash sarward on tle Course. 23

humida nox tetigit; non est mora libera nobis. ,

poscimur: effulget tenebris aurora fugatis.

corripe lora manu3 vel, si mutabile pectus ¹45

est tibi, consiliis, non curribus utere nostris,

'dum potes, et solidis etiam nunc sedibus adstas,

dumque male optatos nondum premis inscius axes.

quae tutus spectes, sine me dare lumina terris!
Occupat ille levem juvenili corpore currum, 150

statque super, manibusque datas contingere'habenas

gaudet, et invito grates agit inde parenti.

interea volucres Pyrois Eotis et Aethon, .

solis equi, quartusque Phlegon, hinnitibus auras

flammiferis implent, pedibusque repagula pulsant. 155

quae postquam Tethys, fatorum ignara nepotis,

reppulit, et facta est immensi copia mundi,

corripuere viam, pedibusque per aera motis

obstantes scindunt nebulas, pennisque levati

praetereunt ortos isdem de partibus Euros. 160
Sed leve pondus erat, nec quod cognoscere possent

Solis equi, solitaque jugum gravitate carebat.

utque labant curvae justo sine pondere naves,

perque mare instabiles nimia levitate seruntur,

silc onere· assueto vacuus dat in aere saltus, 165

⁴succutiturque alte, similisque est currus inani.

quod simul ac sensere, ruunt, tritumque relinquunt

quadrijugi spatium, nec quo prius, ordine currunt.

ipse pavet3 nec qua commissas flectat habenaS,

nec scit qua sit iter, nec, si sciat, imperet illis.- ¹70
Tum primum radiis gelidi caluere triones,

et vetito frustra temptarunt aequore tingui,

quaeque polo posita est glaciali proxima Serpens,

frigore pigra prius, nec formidabilis ulli,

incaluit sumpsitque novas fervoribus iras. 175

te quoque turbatum memorant fugisse, Boote,

 

