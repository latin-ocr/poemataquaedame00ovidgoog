1. 215] Tae Gur'lt os Lycaon.

‘Non ego pro mundi'regno magis anxius illa
tempestate sui, qua centum quisque parabat
inicere anguipedum captivo brachia caelo.
nam quamquam ferus hostis erat, tamen illud ab uno
corpore etex una pendebat origine bellum.
nunc mihi qua totum Nereus circumsonat orbem,
perdendum est mortale genus. Per flumina juro
infera sub terras Stygio labentia luco, ¹
cuncta prius temptata3 sed inmedicabile vulnus ¹90
ense recidendum est, ne pars sincera trahatur.
sunt mihi semidei, sunt rustica numina, nymphae,
faunique satyrique et monticolae Silvani.
quos quoniam caeli nondum dignamur honore,
quas dedimus, certe terras ‚habitare sinamus. , 195
an satis, O superi, tutos sore creditis illos,
cum mihi, qui fulmen, quivos habeoque regoque,
struxerit insidias notus ¹feritate Lycaon?'

Contremuere omnes, studiisque ardentibus ausum
talia deposcunt.v Sic, cum manus impia saevit 200
sanguine Caesareo Romanum exstinguere nomen, ·
attonitum tanto subitae terrore ruinae
humanum genus est totusque perhorruit orbis.
nec tibi grata minus pietas, Auguste, tuorum est,
quam suit illa Jovi. Qui postquam voce manuque 205
murmura compressit, tenuere silentia cuncti.
substitit ut clamor, pressus gravitate regentis, ’
Juppiter hoc iterum sermone silentia rupit:

‘Ille quidem poenas (curam hanc dimittite) solvit:
quod tar'nen admissum, quae sit vindicta, docebo. 210
contigerat nostras infamia temporis aures:
quam cupiens falsam, summo delabor Olympo,
et deus humana lustro sub imagine terras.
longa mora est, quantum noxae sit ubique repertum,
enumerare3 minor fuit ipsa infamia vero. 215

 

