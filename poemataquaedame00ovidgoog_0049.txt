34 T he Searclt qs Cadmus. [Menan.

ad caelum frontem, mugitibus impulit auras.

atque ita· respiciens ¹comites sua terga sequentes,

procubuit, teneraque latus summisit in herba.
Cadmus agit grates, peregrinaeque oscula terrae

figit, et ignotos montes agrosque salutat. . 25
sacra Jovi facturus erat: jubet ire ministros,

et petere e vivis libandas sontibus undas.

silva vetus stabat nulla violata securi,

et specus in medio, virgis ac vimine densus,

efficiens humilem lapidum compagibus arcum, 30
uberibus fecundus aquia ubi conditus antro

Martius anguis erat, cristis praesignis et auro:

igne micant oculi, corpus tumet omne venenu,

tresque vibrant linguae, triplici stant ordine dentes.

Quem postquam Tyria lucum de gente profecti 33
infausto tetigere gradu, demissaque in undas
urna dedit sonitum, longo caput extulit antro
caeruleus serpens, horrendaque sibila misit.
effluxere urnae manibus, sanguisque relinquit
corpus, et attonitos subitus tremor occupat artus. 40
ille volubilibus squamosos nexibus orbes
torquet, et immensos saltu sinuatur in arcusa
ac media plus parte leves erectus in auras
despicit omne nemus, tantoque est corpore, quanto
si toturn spectes, geminas qui separat Arctos. 45
nec mora, Phoenicas, sive illi tela parabant,
sive sugam, sive ipse timor prohibebat utrumque,
occupat: hos morsu, longis amplexibus illos, ,
hos necat afflati sunesta tabe veneni.

Fecerat exiguas jam sol altissimus umbras= 30
quae mora sit sociis, miratur Agenore natus,
vestigatque viros: tegumen direpta leonis
pellis erat, telum splendenti lancea serro
et jaculum, teloque animus praestantior omni.

 

