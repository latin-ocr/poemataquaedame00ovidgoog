106 The Death of Orpheus. ’ [Marna.

arcet, et in lapidem rictus serpentis apertos

congelat, et patulos, ut erant, indurat hiatus. 60
Umbra subit terras, et quae loca viderat ante,

cuncta recognoscit3 quaerensque per arva piorum

invenit Eurydicen, cupidisque amplectitur ulnis.

hic modo conjunctis spatiantur passibus ambo,
nunc praecedentem sequitur, nunc praevius anteit, 65
Eurydicenque suam jam tuto respicit Orpheus.

Non impune tamen scelus hoc sinit esse Lyaeus:
amissoque dolens sacrorum vate suorum,
protinus in silvis matres Edonidas omnes,
quae videre nefas, torta radice ligavit. 70
quippe pedum digitos, in quantum quaeque secuta est,
traxit, et in solidam detrusit acumine terram3 Α
utque suum laqueis, quos callidus abdidit auceps,
crus ubi commisit volucris, sensitque teneri,
plangitur, ac trepidans astringit vincula motu: 73
sic, ut quaeque solo defixa cohaeserat harum,
exsternata sugam frustra temptabat; atillam
lenta tenet radix, exsultantemque coercet.
dumque ubi sint digiti, dum pes ubi, quaerit, et ungues,
aspicit in teretes lignum succedere suras; 80
et conata femur maerenti plangere dextra,
robora percussit. Pectus quoque robora fiunt3
robora sunt humeri; porrectaque bracchia veros
esse putes ramos, et non fallare putando.

 

