Ι

64 The Grz'ef of Niobe· [Merum

corque ferum satia' dixit; ‘per funera septem

‚efferorz exsulta, victrixque inimica triumpha.

Δ curantem victrix? miserae mihi plura supersunt,

quam tibi felici. Post tot quoque funera vinco! 285
Dixerat, et sonuit contento nervus ab arcu:

qui praeter Nioben unam conterruit omnes

illa malo est audax. Stabant cum vestibus atris

ante toros fratrum demisso crine sorores;

e quibus una, trahens haerentia viscere tela 29'0

imposito fratri, moribunda relanguit ore3

altera, solari miseram conata parentem,

conticuit subito, duplicataque vulnere caeco est,

oraque compressit, nisi postquam spiritus ibat;

haec frustra fugiens collabitur3 illa sorori 293

inmoritur3 latet haec; illam trepidare videres.
Sexque datis leto diversaque vulnera passis,

ultima restabat; quarn toto corpore mater,

tota veste tegens, ‘Unam minimamque relinquel

de multis minimam posco’ clamavit ‘et unam.’ 300

dumque rogat, pro qua rogat, occidit. Orba resedit

exanimes inter natos natasque virumque,

diriguitque malis. Nullos movet aura capillos,

in vultu color est sine sanguine, lumina maestis

stant immota genis, nihil est in imagine vivum. 305

ipsa quoque interius cum duro lingua palato

congelat, et venae desistunt posse moveri.

nec flecti cervix, nec bracchia reddere motuS,

nec pes ire potest, intra quoque viscera saxum est:

flet tamen, et validi circumdata turbine venti 3¹0

in patriam rapta est. Ibi fixa cacumine montis

liquitur, et lacrimas etiam nunc marmora manant

 

