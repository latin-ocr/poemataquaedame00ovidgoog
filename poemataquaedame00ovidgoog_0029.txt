14 ι. The Creatzbn and the Flood. [Marum

intremuit motuque vias patefecit aquarum.
ἓ egbatiata ruunt per apertos flumina campos, 285 ³
cu‘mque satis arbusta simul pecudesque virosque
tectaque, cumque suis rapiunt penetralia sacris.
siqua domus mansit, potuitque resistere tanto ,
indejecta malo, culmen tamen altior hujus
unda tegit, pressaeque latent sub gurgite turres, 290
Jamque mare 'et tellus nullum discrimen habebant: ,
omnia pontus erat; deerant quoque litora ponto.
occupat hic collem; cymba sedet alter adunca, ¹
et ducit remos illic, ubi nuper ararat ; -
ille super segetes aut mersae culmina villae 295
navigat3 hic summa piscem deprendit in ulmo.
figitur in viridi, si fors tulit, anchora prato,
aut subjecta terunt curvae vineta carinae.
« · et, modo qua graciles gramen carpsere capellae, χ
inune ibi deformes ponunt sua corpora phocae. 300
mirantur sub aqua lucos urbesque domosque
Nereides ; silvasque tenent delphines, et altis
‚incursant ramis, agitataque robora pulsant.
nat lupus inter oves, fulvos vehit unda leoneS,
unda vehit tigres3 nec vires fulminis apro,
crura nec ablato prosunt velocia cervo.
quaesitisque diu terris, ubi sistere detur,
in mare lassatis volucris vaga decidit alis.
obruerat tumulos immensa licentia ponti,
pulsabantque novi montana cacumina fluctus.
maxima pars unda rapitur3 quibus unda pepercit,
illos longa domant inopi jejunia victu.
Separat Aonios Oetaeis Phocis ab arvis,
terra feraX, dum terra fuit: sed tempore in illo
pars maris et latus subitarum campus aquarum. 3¹5
mons ibi verticibus petit arduus astra duobus,

nomine Parnasus, superantque cacumina nubes.

 

