.ae

20 11. Tte Adventare eff Phadtlaeon. [Menan.

deposuit radios, propiusque accedere jussit,
amplexuque dato, ‘Nec tu meus esse negari
dignus es, et Clymene veros' ait ‘edidit ortus. „
quoque minus dubites, quodvis pete munus, ut illud
me tribuente feras: promissi testis adesto 43
dis juranda palus, oculis incognita nostris.’

Vix bene desierat, currus rogat ille paternos,
inque diem alipedum jus et moderamen equorum.
paenituit jurasse patrem: qui terque quaterque
concutiens illustre caput, ‘Temeraria’ dixit 50
‘vox mea sacta tua est; utinam promissa liceret
non dare! confiteor, solum hoc tibi, nate, negarem:
dissuadere licet. Non est tua tuta voluntas:
magna petis, Pha'e'tbon, et quae nec viribus istis
munera conveniant, nectam puerilibus annis. 53
sors tua mortalis; non est mortale, quod optas.
Ἰ plus etiam, quam quod superis contingere fas est,
nescius affectas. Placeat sibi quisque licebitz
non tamen ignifero quisquam consistere in axe'
me valet exceptu. Vasti quoque rector Olympi, 60
qui sera terribili jaculatur fulmina dextra,
non agat hos currus: et quid Jove majus habemus?

's ‘ Ardua prima via est, et qua vix mane recentes
enituntur equi: medio est altissima caelo,
unde mare et terras ipsi mihi saepe videre ⁶5
fit timor, et pavida trepidat formidine pectus:
ultima prona via est, et eget moderamine certo:
tunc etiam quae me subjectis excipit undis,
ne ferar in praeceps, Tethys solet ipsa vereri.
adde quod assidua rapitur vertigine caelum, 70
sideraque alta trahit, celerique volumine torquet.
nitor in adversum, nec me qui cetera, vincit
impetus, et rapido contrarius evehor orbi.

‘Finge datos currus: quid ages? poterisne rotatis

 

