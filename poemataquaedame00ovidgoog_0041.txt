26 11. The Adventare ‘ff Phaethon. [Menan.

arsurusque iterum Xanthus, flavusque Lycormae, 245
quique recurvatis ludit Maeandros in undis,
Mygdoniusque Melas et Taenarius Eurotas.

Arsit et Euphrates Babylonius, arsit Orontes,
Thermodonque citus Gangesque, et Phasis, et Hister.
aestuat Alpheos3 ripae Spercheides ardent3 250
quodque suo Tagus amne vehit, fluit ignibus, aurum3
et quae Maeonias celebrarant carmine ripas
‘ flumineae volucres, medio caluere Caystro.

Nilus in extremum fugit perterritus orbem,

occuluitque caput, quod adhuc latett ostia septem 255

pulverulenta vacant, septem sine flumine valles.

fors eadem Ismarios Hebrum cum Strymone siccat,

Hesperiosque amnes, Rhenum Rhodanumque Pa-
dumque,

cuique fuit rerum promissa potentia, Thybrin.

Dissilit omne solum, penetratque in Tartara rimis
lumen, et infernum terret cum conjuge regem;
et mare contrahitur, siccaeque est campus arenae
quodmodo pontus erat, quosque altum texerat aequor.-
cxsistunt montes et sparsas Cycladas augent.
ima petunt pisces, nec se super aequora curvi 265
tollere consuetas audent delphines in auras.
corpora phocarum summo resupina profundo
exanimata natant: ipsum quoque Nerea fama est
Doridaque et natas tepidis latuisse sub antris.
ter Neptunus aquis cum torvo bracchia vultu 270
exserere ausus erat3 ter non tulit aiiris ignes

Alma tamen Tellus, ut erat circumdata pont0,
inter aquas pelagi, contractos undique fontes,
qui se condiderant in opacae viscera matris,
sustulit oppressos collo tenus arida vultus: 275
opposuitque manum fronti, magnoque tremore
omnia concutiens paulum subsedit, et infra

 

