lv. 648] Tae Giant Atlas. ‚ 43

VIPEREI referens spolium memorabile monstri

aera carpebat tenerum stridentibus alis3
cumque super Libycas victor penderet arenas,
Gorgonei capitis guttae cecidere cruentae,
quas humus exceptas varios animavit in anguest
unde frequens illa est infestaque terra colubris. 620
s Inde per immensum ventis discordibus actus
hunchuc, nunc illuc, exemplo nubis aquosae
fertur, et ex alto seductas aethere longe
despectat terras, totumque supervolat orbem.
ter gelidas Arctos, ter Cancri bracchia vidit: 625
saepe sub occasus, saepe est ablatus in ortus.
jamque cadente die, veritus se credere nocti,
constitit Hesperi0‚ reguis Atlantis, m orbe3
exiguamque petit requiem, dum Lucifer' ignes
evbcet Aurorae, currus Aurora diurnos , 630
Hic hominum cunctos ingenti corpore praestans
Iapetionides Atlas suit. Ultima tellus
rege sub hoc et pontus erat, qui Solis anhelis
aequora subdit equis, et sessos excipit axes·
mille greges illi, totidemque armenta per herbas 635
errabant3 et humum vicinia nulla premebant.
arboreae frondes auro radiante virentes,
ex auro ramos, ex auro poma tegebant. ,
1 ‘Hospes’ ait Perseus illi, ‘seu gloria tangit r
te generis magni, generis mihi Juppiter auctor ; 640
sive es mirator rerum, mirabere nostras:
hospitium requiemque peto.’ Memor ille vetustae
sortis erat; Themis hanc dederat Parnasia sortem= ’
‘Tempus Atla, veniet, tua quo spoliabitur auro
arbor, et hunc praedae titulum Jove natus habebit?
id metuens solidis pomaria clauserat Atlas
moenibus, et vasto dederat servandadraconi‚
arcebatque suis externos finibus omnes.

 

