X111.785.] The Cyclops Polyphemus. 131

pulcher et octonis iterum natalibus actiS,

signarat dubia teneras lanugine malas.

hunc ego, me Cyclops nulla cum fine petebat 3 755
nec, si quaesieris odium Cyclopis, amorne

Acidis in nobis fuerit praesentior, edam:

par utrumque fuit. Prol quanta potentia regni

est, Venus alma, tui! nempe ille immitis et ipsis
horrendus silvis, et visus ab hospite nullo 760
impune, et magni cum dis contemptor Olympi,

,quid sit amor sentit, nostrique cupidine captus

uritur, oblitus pecorum antrorumque suorum.

Jamque tibi formae, jamque est tibi cura placendi,
jam rigidos pectis rastris, Polypheme, capillos; 765
jam libet hirsutam tibi falce recidere barbam, ⁴
et spectare feros in aqua, et componere vultus.
caedis amor feritasque sitisque immensa cruoris
cessant, et tutae veniuntque abeuntque carinae.
Telemus interea Siculam delatus ad Aetnen, 770
Telemus Eurymides, quem nulla fefellerat ales
terribilem Polyphemon adit3 ‘Lumen’ que, ‘quod

unum· ἵ
fronte geris media, rapiet tibi' dixit ‘ Ulixes! ’
risit, et ‘0 vatum stolidissime, falleris' inquit:
‘altera jam rapuit.' Sic frustra vera monentem 775
spernit, et aut gradiens ingenti litora passu
degravat, aut sessus sub opaca revertitur antra.

Prominet in pontum cuneatus acumine longo
collis: utrumque latus circumfluit aequoris unda:
huc serus ascendit Cyclope, mediusque resedit 3 780
lanigerae pecudes, nullo ducente, secutae.
cui postquam pinus, baculi quae praebuit usum,
antepedes posita est, antemnis apta ferendis,
sumptaque arundinibus compacta est fistula centum,
senserunt toti pastoria sibila montes, 785

 

